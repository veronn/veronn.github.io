---
layout: post
title: "Moja cesta k zero waste"
date: 2019-02-24
---
Celé to začalo jedného dňa, keď som na YouTube uvidela video s názvom [Plastic Pollution: How Humans are Turning the World into Plastic](https://www.youtube.com/watch?v=RS7IzU2VJIQ) , ktoré poukazuje na problém s plastovým odpadom. Po jeho zhliadnutí som si už bola vedomá tejto problematiky, ale ďalej som to veľmi neriešila. 

Po niekoľkých mesiacoch som sa vybrala do kníhkupectva s cieľom kúpiť darček pre kamarátku. Pri prezeraní tých najrôznejších titulkov kníh mi padla do oka kniha s názvom _Život bez plastov_. Zbežne som ju prelistovala a rozhodla sa ju kúpiť. A čo sa týka kamarátky, tá dostala iný darček, ale túto knižku jej určite niekedy požičiam.

Na internete som si vyhľadala ďalšie informácie o probléme s odpadom a natrafila na hnutie Zero Waste. Jeho filozofiou je snaha minimalizovať množstvo odpadu, ktoré produkuje človek. S touto myšlienkou som sa stotožnila a už robím prvé kroky na tejto ceste. 

O tom, čo konkrétne robím, resp. nerobím, sa dočítate v budúcom príspevku.
